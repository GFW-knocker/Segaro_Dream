# ضرورت اصلاح مدل اقتصادی v2ray

ببینید دوستان ، مدل اقتصادی v2ray اشتباهه ، چون منفعت vpn ساز نادیده گرفته شده . کانفیگ رایگانی که میسازیم تغییر نام داده میشه و توسط سودجوها به عنوان اکانت تست یا اصلی فروخته میشه.
از طرف دیگر ، پرداخت نقدی مشکلاتی نظیر افشای هویت vpn ساز داره ، همچنین ممکنه vpn ساز بعد از دریافت پول ، کانفیگ را قطع کنه یا کانفیگ فیلتر بشه و خریدار متضرر بشه.
این معایب باعث شده تا همه سرور شخصی بسازند ، و این باعث اتلاف وقت و هزینه بسیار شده چرا که عمده افراد تخصص کافی از linux ، CDN ، network و GFW ندارند.
سرورهایشان فیلتر میشود ، از منابع سرور استفاده حداکثری نمیشود ، پولشان هدر میرود ، کانفیگ دست مشتری قطع میشود و در نهایت GFW به هدف خود میرسد !  

# راه حل چیست:
اصلاح مدل اقتصادی v2ray
وقتی پاول دروف ایده پراکسی تلگرام را میداد ،  با نبوغی که داشت ، تبلیغات را برای تامین منفعت پراکسی ساز در پروتکل mtproto گنجاند.
این باعث شد که میلیون ها پراکسی توسط ادمین ها ساخته و پخش شود و اکنون تلگرام تنها پلتفرمی است که در مقابل شدیدترین فیلترینگ سر پا ایستاده است. 

# ایده ما چیست:
کپی از پاول دروف + مکانیزم پایش کانفیگ
ما باید مدل درآمدی v2ray را اصلاح کنیم بنحوی که vpn ساز بتواند روی app تبلیغ داشته باشد (تبلیغ در حد متعارف مثلا یک نوتیف نه بیشتر)

# چه مزایایی دارد:
1. اولا منفعت vpn ساز تامین میشود و انگیزه دارد تا کانفیگ های متعدد بسازد
2. افراد بی بضاعت بدون هزینه میتوانند از v2ray استفاده کنند
3. کلاینت v2ray کانفیگ چرخشی خواهد داشت یعنی همیشه با داشتن تعدادی کانفیگ فعال ، دسترسی پایدارش تضمین میشود.
4. کلاینت ها میتوانند سالم یا معیوب بودن کانفیگ را به IRCF گزارش کنند و IRCF با پایش آنها ، بطور اتوماتیک برای هر شهر و اپراتور کانفیگ های سالم را دسته بندی و به کلاینت ها بدهد.

5. این مکانیزم ، سیستم فیلترینگ را به زانو در خواهد آورد. همانطوری که تلگرام چنین کرد
6. و البته در تلگرام انتخاب پراکسی دستی است اما در سیستم ما با کمک IRCF پایش کانفیگ های سالم از طریق بازخورد کلاینت ها و ارسال به کاربران اتوماتیک خواهد شد.

# چه معایبی دارد : 
پایداری این سیستم ، نیازمند ساختن ده ها هزار کانفیگ در روز است و این تنها زمانی میسر میشود که vpn سازها انگیزه کافی داشته باشند یعنی بتوانند تبلیغ کنند. 
از آنجایی که محتوای تبلیغ چندان قابل کنترل نخواهد بود (مشابه پراکسی های تلگرام) ، ممکن است تبلیغ هر چیزی از کانال مستهجن تا سایت قمار ، بصورت نوتیف روی گوشی کاربر برود.
تنها شاید بتوان چند کلمه کلیدی را فیلتر کرد یا به کاربر هشدار داد که کانفیگ حاوی تبلیغ است.


# آیا این ایده طوفان میکند؟
- به اعتقاد شخصی بنده این ایده GFW را زمین گیر خواهد کرد (همانطور که تلگرام چنین کرد) زیرا :
1. کدنویسی این پروژه چندان سنگین نیست
2. بخاطر بکارگیری ایده پاول دروف در تامین منفعت vpn ساز ، هر روز کانفیگ های بیشماری ساخته خواهد شد. 
3. بخاطر رایگان شدن v2ray برای مردم ، مشتری های بیشماری خصوصا از اقشار محروم خواهد داشت

...................
ممکن است بپرسید اگر GFW تمام کانفیگ ها را فیلتر کند چه ؟
پاسخ: مگر پروکسی های تلگرام را فیلتر نمیکند؟ و ما دستمان در v2ray بازتر است. با تکنولوژی کلودفلر و سایر CDN ها ، یک سرور میتواند با میلیون ها ایپی کار کند و کانفیگ های متعدد به راحتی توسط vpn ساز ساخته و به شبکه تزریق شود. همچنین با تکنولوژی فرگمنت ، با دامنه فیلتر شده هم کانفیگ کار میکند (حداقل تا امروز). با داشتن تکنولوژی ریلیتی و انواع دیگر پروتکل ها دستمان بمراتب از mtproto بازتر خواهد بود.
