# ضرورت اصلاح مدل اقتصادی v2ray

ببینید دوستان ، مدل اقتصادی v2ray اشتباهه ، چون منفعت vpn ساز نادیده گرفته شده.<br>
کانفیگ رایگانی که میسازیم تغییر نام داده میشه و توسط سودجوها به عنوان اکانت تست یا اصلی فروخته میشه.<br>
از طرف دیگر ، پرداخت نقدی مشکلاتی نظیر افشای هویت vpn ساز داره.<br>
همچنین ممکنه vpn ساز بعد از دریافت پول ، کانفیگ را قطع کنه یا کانفیگ فیلتر بشه و خریدار متضرر بشه.<br>
این معایب باعث شده تا همه سرور شخصی بسازند ، و این باعث اتلاف وقت و هزینه بسیار شده چرا که عمده افراد تخصص کافی از linux ، CDN ، network و GFW ندارند.<br>
سرورهایشان فیلتر میشود ، از منابع سرور استفاده حداکثری نمیشود ، پولشان هدر میرود ، کانفیگ دست مشتری قطع میشود و در نهایت GFW به هدف خود میرسد !<br>  

# راه حل چیست:
اصلاح مدل اقتصادی v2ray<br>
وقتی پاول دروف ایده پراکسی تلگرام را میداد ،  با نبوغی که داشت ، تبلیغات را برای تامین منفعت پراکسی ساز در پروتکل mtproto گنجاند.<br>
این باعث شد که میلیون ها پراکسی توسط ادمین ها ساخته و پخش شود و اکنون تلگرام تنها پلتفرمی است که در مقابل شدیدترین فیلترینگ سر پا ایستاده است.<br>

# ایده ما چیست:
کپی از پاول دروف + مکانیزم پایش کانفیگ + تنوع پروتکل v2ray<br>
1. ما باید مدل درآمدی v2ray را اصلاح کنیم بنحوی که vpn ساز بتواند روی app تبلیغ داشته باشد (تبلیغ در حد متعارف مثلا یک نوتیف نه بیشتر)
2. مکانیزم پایش کانفیگ های سالم و ارسال اتوماتیک خواهیم داشت
3. تنوع ابزارها و پروتکل های v2ray به ما در ساخت بیشمار کانفیگ بطور اتوماتیک ، کمک خواهد کرد


# چه مزایایی دارد : 
1. اولا منفعت vpn ساز تامین میشود و انگیزه دارد تا کانفیگ های متعدد بسازد<br>
2. افراد بی بضاعت بدون هزینه میتوانند از v2ray استفاده کنند<br>
3. کلاینت v2ray کانفیگ چرخشی خواهد داشت یعنی همیشه با داشتن تعدادی کانفیگ فعال ، دسترسی پایدارش تضمین میشود.<br>
4. کلاینت ها میتوانند سالم یا معیوب بودن کانفیگ را به IRCF گزارش کنند و IRCF با پایش آنها ، بطور اتوماتیک برای هر شهر و اپراتور کانفیگ های سالم را دسته بندی و به کلاینت ها بدهد.<br>
5. در تلگرام پایش پراکسی دستی است اما در سیستم ما با کمک IRCF پایش کانفیگ های سالم از طریق بازخورد کلاینت ها و ارسال به کاربران اتوماتیک خواهد شد.<br>
6. این مکانیزم ، سیستم فیلترینگ را به زانو در خواهد آورد. همانطوری که تلگرام چنین کرد<br>


# چه معایبی دارد: 
موفقیت این سیستم ، نیازمند ساختن ده ها هزار کانفیگ در روز است و این تنها زمانی میسر میشود که vpn سازها انگیزه کافی داشته باشند یعنی بتوانند تبلیغ کنند.<br> 
از آنجایی که محتوای تبلیغ چندان قابل کنترل نخواهد بود (مشابه پراکسی های تلگرام)<br>
ممکن است تبلیغ هر چیزی از کانال مستهجن تا سایت قمار ، بصورت نوتیف روی گوشی کاربر برود.<br>
تنها شاید بتوان چند کلمه کلیدی را فیلتر کرد یا به کاربر هشدار داد که این کانفیگ حاوی تبلیغ است.<br>


# آیا این ایده طوفان میکند؟
به اعتقاد شخصی بنده ، GFW را زمین گیر خواهد کرد زیرا :
1. کدنویسی این پروژه چندان سنگین نیست
2. بخاطر بکارگیری ایده پاول دروف در تامین منفعت vpn ساز ، هر روز کانفیگ های بیشماری ساخته خواهد شد. 
3. بخاطر رایگان شدن v2ray برای مردم ، مشتری های بیشماری خصوصا از اقشار محروم خواهد داشت

# پاسخ به سوالات :
### اگر GFW تمام کانفیگ ها را فیلتر کند چه ؟
1. هم اکنون GFW پروکسی های تلگرام را فیلتر میکند ولی حریف انبوه پراکسی ها نمیشود.
2. با تکنولوژی کلودفلر و سایر CDN ها ، یک سرور میتواند با میلیون ها ایپی کار کند و کانفیگ های متعدد به راحتی توسط vpn ساز ساخته و به شبکه تزریق شود.
3. با تکنولوژی فرگمنت ، با دامنه فیلتر شده هم کانفیگ کار میکند (حداقل تا امروز).
4. با داشتن تکنولوژی ریلیتی و انواع دیگر پروتکل ها ، از بابت تنوع روش ها دستمان بمراتب از mtproto بازتر خواهد بود.

### اگر GFW به عنوان client وارد شود و تمام کانفیگ های IRCF را فیلتر کند چه؟
1. قبل از دریافت هر کانفیگ ، IRCF از طریق کپچا انسان بودن کلاینت را احراز میکند
2. اصالت اپلیکیشن و گوشی کاربر از طریق DeviceID و امثالهم قابل راستی آزمایی است
3. مکانیزم اثبات ترافیک و اثبات زمان میتواند استفاده شود - مثلا کلاینت واقعی آنلاین بودن خود را هر 5 دقیقه به IRCF نشان دهد

### اگر سرورهای IRCF مسدود شوند چه؟
1. کلاینت ها به نت آزاد دسترسی دارند بنابراین فیلتر شدن سرور IRCF اهمیتی ندارد.
2. اگر کلاینتی دسترسی اش قطع شود میتواند کانفیگ را از طریق ایمیل ، تلگرام ، بلوتوث و هر روش دیگری نیز دریافت کند
3. کلاینت به محض اتصال به نت آزاد و دسترسی به IRCF ، چند کانفیگ مناسب شهر و اپراتورش را اتوماتیک دانلود خواهد کرد.

### اگر بار پردازشی سرورهای IRCF زیاد شود چه ؟
1. به مرور با گسترش کاربران ، به سرورهای IRCF خواهیم افزود (مثلا با جذب اسپانسر)
2. دریافت بازخورد از کاربران و پایش و ارسال کانفیگ ، سربار محاسباتی زیادی ایجاد نمیکند
3. در مراحل پیشرفته تر میتوان از سیستم های p2p مثلا Distributed Hash Table در کنار سرور IRCF استفاده کرد.

### اگر نسخه بدون تبلیغ و کرک app منتشر شود چه؟
1. تدابیر محافظتی میتواند کرک را کمی دشوار کند اما راه اصلی استفاده از سرمایه مردمی است.
2. به مردم گفته میشود که برای شکست فیلترینگ حتما از نسخه اصلی استفاده کنند
3. گفته میشود که حتما از با عضو شدن در کانال ها و پیج های مثبت معرفی شده در تبلیغ ، از vpn ساز حمایت کنند.
4. وقتی پای مبارزه مدنی در میان باشد مردم ما بینهایت متحد اند و با سانسورچی کاری کنند که باید.

